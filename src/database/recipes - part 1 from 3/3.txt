<title>Pierogi z truskawkami</title>
<components>Ciasto: 
50 dag mąki pszennej 
1 jajko 
1 łyżka masła (miękkiego) 
¾ szklanki wody (gorącej) 
Dodatkowo: 
50 dag truskawek (średniej wielkości) 
jogurt naturalny 
cukier 
listki melisy
</components>
<des>Do mąki pszennej dodać jajko, miękkie masło, wymieszać drewnianą łyżką dolewając gorącą wodę. Zagnieść gładkie i elastyczne ciasto. Truskawki obrać z szypułek, opłukać i osuszyć. Ciasto rozwałkować, jeśli będzie się kleić to podsypać mąką. Wykrawać szklanką krążki, na środek każdego krążka położyć truskawkę i sklejać pierogi. Następnie wrzucać do wrzącej, osolonej wody, i gdy wypłyną pogotować przez około 1 minutę, a następnie wyciągać łyżką cedzakową. Gorące pierogi rozkładać na talerzach, polać jogurtem naturalnym i posypać cukrem. Udekorować kawałkami truskawek i listkami melisy. Z podanych składników wyjdzie około 75 pysznych pierogów z owocami lata :)
</des>