<title>Biała kiełbasa w piwie</title>
<components>80 dag białej kiełbasy 
Marynata: 
1 szklanka jasnego piwa 
2 ząbki czosnku 
1 łyżeczka rozmarynu 
1 łyżeczka oregano 
1 łyżeczka majeranku 
ostra papryka w proszku
</components>
<des>Białą kiełbasę naciąć ukoście, włożyć do miski i zalać piwem. Czosnek obrać i pokroić w kosteczkę lub zmiażdżyć. Do piwa z kiełbasą dodać czosnek oraz przyprawy: rozmaryn, oregano, majeranek i szczyptę ostrej papryki w proszku. Wszystko razem dokładnie wymieszać i odstawić na około 4 godziny. Białą kiełbasę położyć na rozgrzanym ruszcie, grillować od czasu do czasu polewając marynatą, w której były kiełbaski. Podane składniki wystarczą na około 3 porcje. Podawać razem z dipem czosnkowym.
</des>